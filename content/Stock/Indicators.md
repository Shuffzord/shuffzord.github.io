---
title: indicators (polish)
date: 2022-01-21
publishdate: 2022-01-21
comments: true
tags: ["Analiza giełdowa"]
---

# Wskaźniki - cheatsheet

Opisy wskaźników z [inwestomat](https://inwestomat.eu/jak-analizowac-akcje-spolek/)

**ROE** (ang. return on equity) – wskaźnik rentowności kapitału własnego. Liczymy go, dzieląc zysk netto z danego okresu (RZiS) przez wartość kapitału własnego (bilans -> pasywa).

**ROA** (ang. return on assets) – wskaźnik rentowności aktywów. Jak wyżej, ale z uwzględnieniem kapitału obcego (pożyczonego). ROA liczy się, dzieląc zysk netto (RZiS) przez wartość aktywów (bilans -> aktywa) lub pasywów, bo są one jednoznaczne (przypomnienie: aktywa = pasywa).

**ROS** (ang. return on sales) – wskaźnik zyskowności sprzedaży. ROS określa zyskowność spółki, dzieląc jej zysk netto na przychody.

**Płynność bieżącą**, czyli **CR** (ang. current ratio) sprawdzającą, czy spółka może pokryć zobowiązania krótkoterminowe za pomocą aktywów obrotowych. Sprawdzamy tu, czy wykorzystując gotówkę w kasie, pozbywając się zapasów, towarów oraz otrzymując należności, spółka byłaby w stanie spłacić swoje zobowiązania o rocznej zapadalności. Siłą rzeczy przyjmuje ona najwyższą wartość z trzech wskaźników płynności finansowej.

**Płynność szybką**, czyli **QR** (ang. quick ratio, acid-test ratio), w której „dokręcamy śrubę” wymagając od spółki nieco więcej. Zakładamy tu bowiem, że spółka musi pokryć zobowiązania krótkoterminowe samą gotówką i należnościami i nie może do tego użyć zapasów i rozliczeń międzyokresowych. Naturalnie przyjmuje on niższą wartość od wskaźnika płynności bieżącej.

**Płynność gotówkową**, czyli **CR** (ang. Cash Ratio) liczy czy spółka byłaby w stanie pokryć swoje zobowiązania do 12 miesięcy samą gotówką. Jego wartość powyżej 1 oznacza, że spółka zarządzana jest bardzo konserwatywnie i nie zawsze oznacza optymalne wykorzystanie jej kapitału.

**Wskaźnik ogólnego zadłużenia** (**ang. Debt Ratio**), o którym pisałem wcześniej. Obliczamy go dzieląc zobowiązania spółki przez całość pasywów. Wartości bliżej 0 są konserwatywne (ale rozsądne) i oznaczają, że spółka prawie nie korzysta z „lewara” w postaci zadłużenia. Wartości bliżej 1 mogą zapalić lampkę, że spółka posiłkuje się długiem nadmiernie, co może zagrozić jej działalności przy nagłym spadku przepływów operacyjnych.

**Wskaźnik zadłużenia kapitału własnego** (ang. **debt to equity, D/E**) to porównanie zadłużenia do kapitału własnego. Jest ono wariantem powyższego i zwykle wybiera się 1 z 2, bo niesie identyczną informację.

**C/Z**, czyli **P/E** (ang. price/earnings ratio) – wskaźnik ceny do zysku, który wyjaśniłem na początku wpisu.

**CAPE**, zwane też **P/E Shillera**, będące wariantem C/Z, w którym zamiast zysku z ostatnich 4 kwartałów pod uwagę bierzemy średni zysk z ostatnich 10 lat dla indeksu lub spółki. Niezwykle zyskał on na popularności jako ten „bardziej obiektywny” i mniej podatny na chwilowe skoki lub dołki w zysku, który notuje spółka.

**C/WK**, czyli **P/BV** (ang. price/book value) – wskaźnik ceny rynkowej do wartości księgowej na jedną akcję. Uzyskujemy go, dzieląc kapitalizację spółki (liczba akcji x cena akcji) przez wartość księgową (z bilansu: aktywa – zobowiązania) spółki.

**Stopa wypłaty dywidendy, czyli DPR** (ang. dividend payout ratio), którą liczymy, dzieląc kwotę wypłacanej dywidendy przez zysk netto z poprzedniego okresu sprawozdawczego (zwykle poprzedniego roku, bo głównie z niego wypłaca się dywidendy). Im wyższy, tym bardziej „serio” firma podchodzi do wypłacania dywidend lub tym mniej pomysłu ma na pożytkowanie zarobionej gotówki w przedsiębiorstwie.

**Stopa dywidendy, czyli DY** (ang. dividend yield), którą uzyskujemy dzieląc kwotę wypłacanej dywidendy na akcję przez cenę akcji. Zwykle w granicach 2-6% oznacza to ile dywidendy „wycisnęlibyśmy” kupując akcje spółki po obecnej cenie. Im więcej, tym lepiej, ale rzadko zdarzają się okazję typu 10% i więcej.